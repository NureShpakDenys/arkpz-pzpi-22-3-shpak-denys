Харківський національний університет радіоелектроніки
Факультет комп'ютерних наук
Катедра програмної інженерії




ЗВІТ
до лабораторної роботи №1
з дисципліни  «Аналіз та рефакторинг коду»
на тему: «РОЗРОБКА VISION & SCOPE»




Виконав
ст. гр. ПЗПІ-22-3
Шпак Денис Олександрович

Перевірив
ст. викладач катедри ПІ
Сокорчук Ігор Петрович




Харків 2024
1 МЕТА РОБОТИ

     Метою даної лабораторної роботи є розробка документа Vision and Scope для програмної системи моніторингу та прогнозу погодних умов для ланцюгів наземних постачань.
     
2 ХІД РОБОТИ

     У ході роботи були визначені основні вимоги до програмної системи для моніторингу та прогнозування погодних умов для наземних перевезень. Проведено аналіз таких існуючих систем, як StormGeo, OpenWeatherMap та METAR-TAF.com, що дало змогу оцінити їх можливості та обмеження, а також виявити недоліки в адаптації до специфіки наземної логістики.
     Зосередилися на основних функціях, таких як моніторинг погодних умов на маршрутах, вплив погодних факторів на енергоспоживання транспорту та забезпечення безпеки перевезень. Також був розроблений документ Vision and Scope, що описує бачення системи. Даний документа наведено у додатку А.
     Відео пояснення до розробленого Vision&Scope документу наведено у додатку Б.
     
     
     
     
     
     
     
     
ВИСНОВКИ

     У результаті виконання лабораторної роботи було вивчено основні вимоги до системи моніторингу та прогнозування погодних умов для наземних перевезень. Під час аналізу існуючих рішень було виявлено їхні переваги та обмеження, що дозволило зрозуміти, які аспекти потрібно вдосконалити для ефективної адаптації до потреб автомобільної логістики.
     Було розглянуто ключові функціональні можливості, такі як моніторинг погодних умов, вплив погоди на енергоспоживання транспорту та забезпечення безпеки перевезень. Також створено документ Vision and Scope, який окреслює бачення майбутньої системи та її потенціал у поліпшенні процесів логістики за рахунок точних прогнозів погоди.

     
     
ДОДАТОК А
Vision and Scope документ
Vision and Scope Document
for
Програмна система для моніторингу та прогнозу погоди для ланцюгів наземних постачань
Version 1.0 approved
Prepared by Шпак Денис Олександрович
Харківський національний університет радіоелектроніки
10.11.2024
Зміст
1 BUSINESS REQUIREMENTS (БІЗНЕС-ВИМОГИ)	6
1.1 Background (Передумови)	6
1.2 Business Opportunity (Бізнес-можливості)	6
2 VISION OF THE SOLUTION (КОНЦЕПЦІЯ РІШЕННЯ)	9
2.1 Vision Statement (Окреслення концепції)	9
2.2 Major Features (Головна функціональність)	10
3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)	11
3.1 Scope of Initial Release (Рамки первинного випуску)	11
3.2 Scope of Subsequent Releases (Рамки наступних випусків)	12
4 BUSINESS CONTEXT (БІЗНЕС-КОНТЕКСТ)	12
4.3 Operating Enviroment (Робоче середовище)	12





Історія версій
Назва
Дата
Причина зміни
Версія








1 BUSINESS REQUIREMENTS (БІЗНЕС-ВИМОГИ)
     1.1 Background (Передумови)

     Сучасні ланцюги постачань тісно пов'язані з впливом погодних умов, які можуть значно впливати на графік та якість перевезень. Непередбачувані погодні ситуації, як-от сильні дощі, тумани, буревії та інші природні явища, можуть призводити до запізнень, затримок, або навіть до пошкодження вантажу.
     Наявність системи моніторингу та прогнозування погодних умов на маршруті допоможе: підвищити точність планування, бо за допомогою поточних погодних даних з різних точок маршруту перевізники зможуть адаптувати графік руху та уникати затримок; зменшити витрати, так як уникнення погіршення стану товару через вплив екстремальних погодних умов дозволяє уникнути додаткових витрат на ремонт або заміну пошкодженого вантажу; покращити безпеку, використовуючи системи, які в реальному часі надають дані про потенційно небезпечні погодні умови, що може призвести до зменшення ризикыв аварій та підвищення безпеки водіїв та вантажів.

     1.2 Business Opportunity (Бізнес-можливості)

     StormGeo пропонує високоточні дані про погодні умови та штормові попередження, спеціалізуючись на морській логістиці, що робить його корисним для судноплавних компаній, які потребують специфічних рекомендацій для уникнення несприятливих морських умов. Перевагою StormGeo є глибока адаптація саме до морської логістики з фокусом на попередження небезпек і оптимізацію морських маршрутів. Однак система не підходить для автомобільної логістики, оскільки її функціональність обмежена до специфіки морських перевезень.


Рисунок А.1 – Інтерфейс StormGeo

     OpenWeatherMap пропонує доступ до погодних даних для широкого спектра географічних регіонів. Переваги OpenWeatherMap — це універсальність і доступність, а також висока масштабованість для інтеграції в різні системи, завдяки простому API. Проте дана система має свої недоліки, зокрема менший рівень деталізації, ніж спеціалізовані системи.



Рисунок А.2 – Інтерфейс OpenWeatherMap

     METAR-TAF.com орієнтований на авіаційний сектор і надає дані, необхідні для безпечного виконання польотів, включаючи стандартизовані метеозвіти METAR і TAF та спеціальні попередження NOTAM. Його основна перевага — це доступ до точних і стандартизованих метеоданих, що враховують специфіку авіаційної безпеки. Основним недоліком є те, що формат і специфікація сервісу створені для авіаційної галузі, тому він менш гнучкий для використання в автомобільній логістиці, що знижує його релевантність для інших галузей транспортування та логістики.


Рисунок А.3 – Інтерфейс METAR-TAF.com

    Проаналізувавши дані системи, можна сказати, що унікальність програмної системи для моніторингу та прогнозу погоди для ланцюгів наземних постачань полягає в поєднанні аналізу погодних даних з гнучким аналізом енергоспоживання і поведінки водіїв для логістики в реальному часі, що охоплює автомобільні маршрути і дозволяє оптимізувати процес поставок на основі точних погодних умов. Дана система надає спеціалізовані рекомендації для кожного маршруту з урахуванням пріоритетності вантажів і передбачає оптимізацію зворотних маршрутів, чого бракує в інших рішеннях.

2 VISION OF THE SOLUTION (КОНЦЕПЦІЯ РІШЕННЯ)
     2.1 Vision Statement (Окреслення концепції)

     Програмна система для моніторингу та прогнозу погоди для ланцюгів наземних постачань забезпечує комплексну підтримку логістики через збір, аналіз та прогнозування погодних умов на маршрутах у реальному часі, надаючи інформацію щодо енергоспоживання та вибору маршруту. Її мета – підвищення ефективності логістичних поставок за рахунок мінімізації негативного впливу погодних умов на продуктивність та безпеку, що знижує витрати та покращує своєчасність доставки.
     Система надаватиме можливість авторизації та аутентифікації як з мобільної так і з веб частини.
     Система надає компаніям актуальні дані про погодні умови на вибраних маршрутах, включаючи прогнози та попередження про небезпечні метеоумови, що впливають на безпеку та швидкість доставки.
     Система аналізує погодні дані та готує інформацію про вплив погодних умов  на енергоспоживання транспортних засобів на різних ділянках маршруту. Наприклад, під час несприятливих погодних умов, таких як сильний вітер, сніг або дощ, система передбачає підвищене споживання палива або швидший розряд акумулятора в електромобілях, що допомагає компанії враховувати ці фактори у бюджеті поїздки.
     Система враховує пріоритетність і специфіку вантажів при формуванні маршруту. Для швидкопсувних або делікатних вантажів, що потребують особливих умов транспортування, система пропонує оптимальний маршрут з мінімальним часом у дорозі, навіть якщо інші маршрути економлять паливо. Це дозволяє підвищити якість доставки та зменшити ризики пошкоджень або прострочень.

     2.2 Major Features (Головна функціональність)

     Функції, що будуть виконуватися системою:
     MF1) Додавання, редагування, перегляд та видалення маршруту;
     MF2) Аналіз інформації про вологість, тиск, температуру з IoT пристроїв та про перевозиму продукцію для рекомендації вибору оптимального маршруту;
     MF3) Перегляд погодних умов на маршруті;
     MF4) Перегляд інформації, щодо впливу погодних умов  на енергоспоживання транспорту;
     MF5) Додавання, редагування, перегляд та видалення інформації про перевозиму продукцію;
     MF6) Перегляд інформації, щодо впливу погодних умов  на перевозиму продукцію;
     MF7) Аналіз інформації про вологість, тиск, температуру з IoT пристроїв, для рекомендації вибору зворотнього маршруту;
     MF8) Перегляд звітної інформації про поїздки;
     MF9) Аналіз даних з IoT пристроїв для формування попереджень про небезпечні погодні умови на маршруті;
     MF10) Відображення поточного місцезнаходження транспорту на маршруті.

3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
     3.1 Scope of Initial Release (Рамки первинного випуску)
     
     Перелік функціональності серверної та IoT частин:
       1. Авторизація та вхід у систему;
       2. Додавання, редагування та видалення маршруту;
       3. Аналіз інформації про вологість, тиск, температуру з IoT датчиків та про перевозиму продукцію для рекомендації вибору оптимального маршруту;
       4. Додавання, редагування та видалення інформації про перевозиму продукцію;
       5. Аналіз інформації про вологість, тиск, температуру з IoT пристроїв, для рекомендації вибору зворотнього маршруту;
       6. Аналіз інформації про вологість, тиск, температуру з IoT пристроїв, для формування попереджень про небезпечні погодні умови на маршруті.

     3.2 Scope of Subsequent Releases (Рамки наступних випусків)

     Перелік функціональності веб та мобільного клієнтів:
       1. Перегляд погодних умов на маршруті;
       2. Перегляд інформації, щодо впливу погодних умов  на енергоспоживання транспорту;
       3. Перегляд інформації, щодо впливу погодних умов  на перевозиму продукцію;
       4. Перегляд звітної інформації про поїздки;
       5. Відображення поточного місцезнаходження транспорту на маршруті.
    
4 BUSINESS CONTEXT (БІЗНЕС-КОНТЕКСТ)
     4.3 Operating Enviroment (Робоче середовище)

     Мови програмування:
       * Golang: Використовуватиметься для серверної логіки та розробки API;
       * Kotlin: Використовуватиметься для розробки мобільного додатка для Android;
       * Typescript: Для створення динамічного веб-інтерфейсу.
     Фреймворки:
       * Gin: Використовуватиметься для розробки RESTful API, які забезпечать інтеграцію між веб-інтерфейсом, мобільним додатком та серверною частиною;
       * React.js: Для побудови фронтенд-інтерфейсу веб-додатку з динамічним користувацьким досвідом;
       * Ktor: фреймворк для розробки додатків на Kotlin.
     Системи зберігання даних:
       * PostgreSQL: Основна реляційна база даних для зберігання інформації про маршрути, погодні умови, енергоспоживання тощо;
       * Redis: Кешування для швидкого доступу до часто використовуваних даних;
       * InfluxDB: Часова база даних для зберігання та аналізу даних IoT-сенсорів, зокрема інформації про температуру, тиск і вологість, зібраної на маршруті.
     Arduino платформа для IoT:
       * Arduino: Використовуватиметься як основна платформа для збору даних від сенсорів, таких як датчики температури, вологості та тиску. Ці дані передаватимуться на сервер для аналізу та прогнозування.
     Протоколи зв'язку для передачі даних:
       * MQTT: Протокол обміну повідомленнями від Arduino до сервера;
       * HTTP: Для передачі даних між сервером та веб і мобільними частинами;
       * GRPC: Для передачі даних між мікросервісами.
     Хмарні сервіси та інфраструктура:
       * Heroku: Для розгортання серверної, веб та мобільної частин.
     Система призначена для глобального використання з географічно розподіленими користувачами. Вони можуть бути як у близькому розташуванні, так і в різних часових поясах, тому доступ до системи має бути забезпечений 24/7, щоб користувачі могли працювати з будь-якого місця та в будь-який час. Контроль доступу та захист даних мають бути адаптовані до міжнародного характеру системи. Це включає надійні механізми аутентифікації та авторизації, а також шифрування для захисту від несанкціонованого доступу і забезпечення безпеки даних.








ДОДАТОК Б
Відео-посилання на YouTube

      https://www.youtube.com/watch?v=JjwQ7KOJxbA



